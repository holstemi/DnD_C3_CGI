[Takaisin](../README.md)

## Devonin tausta

*Olet joutunut Tokinje'r ritarin vangiksi koska autoit paikallista maajussia saamaan lehmänsä antamaan jälleen maitoa puhumalla lehmälle ja tämä katsottiin noituuden harjoittamiseksi. Pyykinpesijä paljasti sinut pikkukaupungin viranomaisille ja sinut vangittiin, mutta koska olit liian suuri kaupungin vankityrmään, sinut lähetettiin Sokholiin. Ritari kutsuu itseään "Keskisormeksi" ja tämä on sietämätön hölösuu. Mukaan matkaan lyöttäytyi hiljainen nainen joka ei näytä tunteneen Keskisormea aiemmin.*

*Noin viikon matkustamisen jälkeen pysähdyitte maantien varrella olevalle tavernalle, jossa ryhmään lyöttäytyi vielä kaksi matkalaista: toinen Tokinje'r ritari sekä tämän nuori naiskumppani.*

*Olet ollut ahtaassa taikuuden estävässä häkissä jo pitkään ja sen epämukavuus on alkanut särkemään jokaista paikkaasi, jonka takia nukut huonosti. Kuulit sivukorvalla, että Sokhol ei onneksi ole enää kaukana.*

# Sokholin seikkailut

*On huhtikuun 20. päivä 539 Sitten Suuren Sodan.*

*Koko talven ajan ihmisten maiden väet ovat henkeään pidätellen odottaneet, mitä kevät tuo tullessaan Satorin alkavan sisällissodan kynnyksellä. Satorin kuningas Garreth I:n veljenpoika Mio ei kuitenkaan ole tehnyt liikettään kruunun haltuun ottamiseksi. Mioa tukevat aatelissuvut ovat alkaneet epäröimään, ja syyksi epäillään yhden Mion vahvimpiin tukijoihin kuuluvan Tossalian kreivi Fimdal Harmaavuon vetäytyneen hyökkäyssuunnitelmista armeijoineen. Pahat kielet supisevat Mirug Odumin kreivittären Elisa Juvenothin sekä Wee Jasin ylipapittaren Dashara Veraksen kuiskivan Harmaavuon korvaan ja tekevän hänelle palveluksia, jotka saisivat jopa Arethin porttojen korvat punoittamaan, jotta hänellä olisi muuta mietittävää kuin armeijansa johtaminen. Kekseliäimmät leikarit laulavat myös kahdesta tuntemattomasta seikkailijasta, jotka varoittivat kreiviä Tossaliaan hyökkäävästä örkkiarmeijasta, jonka vuoksi kreivi päätti vaihtaa armeijansa puolustuskannalle…*

*Tavallisesti Seidor Qularissa, Velhoruhtinaskunnissa, olisi pyritty tällainen Satorin sekasorto hyödyntämään huippuunsa asti. Mutta nyt myös Velhoruhtinaiden keskuudessa kuohuu. Sairemin arkkivelho Ramgash on murhattu. Tekijäksi on avoimesti ilmoittautunut Kahleenmurtajiksi kutsuttu vapausjärjestö, joka lupaa vapauttaa kansan velhojen ikeestä ja palauttaa taikuuden käytön mahdollisuuden kaikille. Toistaiseksi muut arkkivelhot ovat vetäytyneet torneihinsa, mutta heidän vastauksensa on varmasti tuleva. Historiansa tunteva väestönosa tietää pahimman olevan edessä.*

> Peli alkaa

D1

Devon on vankkureiden päälle asennetussa anti-magia häkissä vankina matkalla kohti Sokholin satamakaupunkia. Karavaani on Pikkumetsässä ja yö on kirkas.

Devon havahtuu yöllä siihen että leiriin hiippailee jokin humanoidi (Pukikarhu / Bugbear), joka viiltää Devonin vangitsijan Tokine'rin ritarin "Keskisormen" kurkun auki. Muut karavaanin jäsenet nukkuvat edelleen ja Devon pyrkii vapauteen pyytämällä pukikarhulta apua. Pukikarhun lähetyessä häkkiä myös useita hiisiä (Goblin) ilmestyy puurajalta leiriin. Tämä havahduttaa muut leiriläiset ja tulee taistelu. Taistelun aikana hiidet päästävät hevosen vankkureista vapaaksi ja yrittävät etsi kärrystä jotain. Pukikarhu ja osa hiisistä kuolee ja loput hyökkääjät pakenevat. Taistelun yhteydessä Keskisormen seuralainen Ama saa myös osumia ja tämä kuolee vammoihinsa.

Hahmot esittäytyvät toisilleen. Kael käy ottamassa kuolleen Keskisormen maagisen sormuksen talteen ja on nyt tämän tehtävä viedä se talteen. Huomataan,että pukikarhun ja kuolleiden hiisien ihoon on maalattu samanlaiset merkit (vähän hämähäkin näköinen).

Polttohaudataan kaatuneiden ruumiit, otetaan oleellisimman tavarat kantoon ja lähdetään jatkamaan matkaa jalan kohti Sokoholia aamuyön pimeydessä.

> Soft-resetoidaan peli tässä kohtaa, koska pelaajahahmo kuoli heti ensimmäisessä taistelussa ennen kuin ehti heittämään yhtään heittoa

---

Silkki menee aamusta Sokholin muurille odottamaan Aman saapumista. Sokhol on vanha satamakaupunki, joka sijaitsee saarella ja sen porteilta menee (korkea) silta Pikkumetsään. Se on ollut aikanaan hieno kaupunki, mutta ajan hammas on purrut ja paikat ovat päässeet ränsistymään ja hallinnon kuri löystymään. Kaupungissa on nähtävissä yksi linnantorni. Silkki herättää vartijat nokosiltaan avaamaan kaupungin portit, kun näkee sillan yli saapuvan karavaaniporukan.

Selitetään yön tapahtumat Silkille, joka kertoo, että Aman piti tuodä tälle jotain paperita. Paperit olivat tyhjiä, mutta luovutetaan ne silti Silkille. Kael kertoo, että on tullu kaupunkiin tapaamaan pormestari Vrashia ja Silkki suostuu viemään meidä joukkona Safiirilinnalle, joka toimii kaupungin hallinollisena keskusena. Devon huomaa, että Silkin sormessa on hieno vaakunasormus (kaksi avainta ristissä), joten kyseessä varmaan jonkinlainen aatelinen?

Matkalla Safiirilinnalle huomataan, että kaupunki on jokseenkin ränsistynyt ja aikuisväestö hieman nyrpeissään uusien matkalaisten saapumisesta. Talvimyrsky kuulemma iskenyt kaupunkiin ihan viimeaikoina. Linnalla on vartijoita, mutta kaikki vain norkoilevat paikallaan. Peseydytään linnan pihalla olevassa lähteessä ennen linnaan menemistä. Tämä on Devonin ensimmäinen kerta linnassa, joten kiinnostava paikka kyseessä. Peseytymisen aikana Varyn kertoo tulleensa Idelin kirjaston inspiroimana Sokholiin turistiksi. Huomataa, että pihalla iso ihmistä muistuttava keltainen puu-metallikone, joka ilmeisesti epäkunnossa oleva Shield Guardian. Ne toimivat taikavoimien avulla ja normaalisti toimivat palvelijoina velhoille.

Linnassa sisällä kapteeni Erik ja kersantti ovat lähes sammuneena salin ruokapöydän ääressä. Kersantti ohdattaa meidät pormestari Vrashin puheille, joka on kaupungin virkaatekevä, jopa hieman poikkeuksellisen nuori, johtajavelho (n. 30v). Vrash kertoo Kaelille kaupungin hallinnosta, johon kuuluu mm. vouti Kris ja kauppasataman kapteeni Fingram, ja antaa Kaelille kaupungin ja lähialueiden kartat. Vrash kertoo myös kuinka oli tilannut tutkimuksiinsa tarvikkeita Keskisormin toimittamana, mutta ei ole saanut tätä tai muitakaan tilauksiaan kuukausiin. Kertoo, että tilatut tavarat oli piilotettu vankkuriin, joka jäi metsään. Vrash vannouttaa Kaelin palvelukseensa tämän taikasormuksen avulla, joka aiheuttaa voimakasta kipua, jos sen kantaja ei tottele siihen sidotun velhon käskyjä. (Keskustelun aikana Silkki vaikuttaa ylempiarvoisemmalta kuin Vrash?)

Silkki kertoo tarvitsevansa tietoja satamakapteenilta, mutta tämä on ollut vastahakoinen. Kael läksyttää Devonia magian käytöstä, mutta saadaan sovittua sille yhteiset pelisäännöt.

Matkalla satamaan vanha sekavanoloinen nainen tulee huutelemaan Silkille ja väittää tämän pettävän kaikki ennen kuin katoaa väkijoukkoon. Käydään ostoksilla Seka & Tavara -puodissa. Kaupan myyjän kanssa jutellessa selviää, että Silkki asustaa tällä hetkellä Dynamon luona ja että paikalliset eivät juuri ritareille täällä kumartele. Puodista kun astutaan ulos, kuullaan kuinka joku alkaa äänekkäästi puhumaan torilla väkijoukolle.

---

Kalatorilla nuorehko mies-kansalainen (Rakesh) alkaa puhumaan intohimoisesti velhojen vallan loppumisesta ja Ramhgashin murhasta Saerimissa. Kehottaa, että ihmisten tulisi nousta velhoja vastaan. Kael seuraa vierestä hetken, ennen kuin menee keskeyttämään tilannetta. Kansalaiset eivät kaikki perusta Tokine'nin ritareista ja menee hetki ennen kuin puhuja saadaan hiljenemään. Kansalaiset puolustavat puhujaa ja Silkki menee myös väliin asiaan ja tilanne rauhoittuu hiljalleen. Devon järsii saippuanpalaa. Kansalaiset yllättyneitä, että paikalla on oikea Tokiner'in ritari.

Lähdetään kävelemään kohti metsää. Toinen vartijoista nukkui portilla ja Kael herättää tämän miekan kolauksella. Muutaman tunnin kävelyn jälkeen päästään vankkurille. Sää hieman pilvistynyt. Vankkurit on paikallaan, mutta vankkureissa ollut salalokero on avattu ja se on tyhjennetty täysin. Varyn huomaa, että vankkureilla käyty uudelleen pienellä hiisiporukalla samasta suunnasta mistä hyökättiin. Devon päättelee, että hevonen on lähtenyt karkuun toiseen suuntaan mistä hiidet olivat tuleet. Pohditaan miten hiidet ovat tienneet vankkurien salaluukusta ja aiemmistakin vankkureista, jonkun varmaan pakko toimia hiisien taustalla. Tutkitaan aluetta hetki, mutta palataan yöksi kaupungin suuntaan.

Portit illalla auki vaikka piti olla kiinni jo ja Kael nuhtelee humaltunutta vartijaa. Kalatorin laidalla on talli, jossa toimii majatalo Nousuvesi. Tavernassa on eloisa tunnelma, mutta hiljanee hieman kun tullaan sisään. Silkki neuvottelee piian kanssa ruoat ja juomat musiikkiesitystä vastaan. Saadaan ruoaksi perunamuusia ja meriahventa, juomana kermaista olutta (paksu ja makea). Silkki juttelee tavernan isännän (Radsh) kanssa, joka on porvareiden killan vanhimpia jäseniä. Saa neuvoteltua meille vapaan majoituksen toistaiseksi. Silkki esiintyy ja Devon käy jutelemassa muiden pöytien kanssa. Aiemmat öykkärit tulevat haastamaan riitaa Kaelin kanssa. Tulee baaritappelu.

Kaelia lyödään turpaan kunnolla, mutta Varynin ja Tavin avulla hyökkääjät taintuvat nopeasti. Kaksi hyökkääjää pakenee ja muut taintuneet öykkärit kannetaan ulos tavernasta. Devon asettelee taintuneet tyypit taiteellisesti maahan.

Kael ja Varyn vievät pääöykkärin Safiirilinnan selleihin yöksi, jossa Kersantti Keiran ottaa tämän vastaan. Paluumatkalla majataloon huomaavat kahden kaapumiehen kovistelevan kolmatta. Vaativat kolmannelta rahaa ja hetken jälkeen saavat rahat ja tönivät kolmatta maahan. Kaaputyypit lähtevät Vanhakulman suuntaan ja kolmas tyyppi kohti Kapeakujia. Kael ja Varyn lähtevät seuraamaan kolmatta kaveria. Kertoo että kovistelijat olivat Vuorovetten pappeja, mutta väittää rahanvaihdon olleen yhteisymmärryksessä.

Devon näkee yöllä unta, että joku mustiin pukeutunut ihmishenkilö puhuu lakkaamatta tuntemattomalle henkilölle. Tämä ihminen jatkuvasti vain istuu, puhuu, syö, juo ja istuu ja puhuu. Välillä matkaa puhujan kanssa hevoskärryissä ja välillä puhuja puhuu vaan tuntemattomille. Devon ei pidä henkilöstä, luultavasti kyseessä Keskisormi. Uudentyypinen uni Devonille. 

Päivän aikana huomattu, että Varynillä on sormus kädessään ja siinä on vaakuna.

</br>

D2

Dynos tulee juttelemaan Silkille aamulla. Ihmettelee miksi Silkki on täällä ritarin seurassa, eikä ylimystön kanssa seurustelemassa jossain isossa kaupungissa. Muut aamupalalla syömässä puuroa ja laihaa olutta. Ostetaan muutama teltta ja Silkki hakee itselleen piknikkorin matkalle. Sää on suotuisa. Kävellään kärrylle.

Yön aikana tullut lisää hiiden (n. 7 kpl) ja jokin tassueläimen jälkiä, mutta eri suunnasta kuin aiemmat hiidet. Devon tajuaa, että yöllisessä unessa oli myös varjo Keskisormen seurassa, joka oli hiljaa eikä halunnut tulla nähdyksi. Yritetään seurata vanhoja jälkiä, mutta jäljet loppuvat lyhyeen. Uudet jäljet ovat sen verran tuoreet, että niiden jäljittäminen kuitenkin onnistuu. Huomataan hetken päästä, että näkyy nuotion savua. Yritetään hiippailla lähemmäs, mutta Devon unohtaa hetkeksi hiippailun ja alkaa alitajuisesti rummuttelemaan. Lähistöltä kuuluu lähestyvää puhetta kallioreunaman alapuolelta ja yritetään piiloutua. Huomaavat Devonin nopeasti ja lähtevät pakoon. Tulee taistelu.

---

Kaadetaan kaksi hiittä heti alkuun, mutta muut pääsevät jalan karkuun. Silkki pääsee leirille ensimmäisenä ja huomaa, että hiidet menevät kallionreunamalla olevan vanhaa metsästäjänmökkiä kohti. Hiidet kaivavat mökistä säkillisen jotain, mitä heittävät maahan kiireellä. Silkki signaloi muulle porukalle peilillä pysähtymään ja kokoontumaan ennen mökille rynnimistä. Taistelu. 

Init: 11, 13, 21, 11

Mökistä ilmestyy demoni-susi-hybridi
Tavin chaos bolt 3 x nat 1: osuu itseen mutta ei onneksi ala pomppimaan hahmosta toiseen. 

Susi saa Kaelin maahan ja melkein tappaa, mutta jättää henkiin ja kertoo edustavansa Tosihurjajoukkoa (hiisijengi). Ne tavarat vei Tuskapään joukko nimeltään Myrskyjen valtiaat, joka hyökkäsi vaunun kimppuun ja tekee yhteistyötä jonkun ihmisen kanssa, joka ei asu kaupungissa (on sieltä, mistä mekin olemme?). Silkki arvelee, että tämä olento on hiisi, joka on muuttunut demonisudeksi. Tämän nimi on Dnageb. Sovitaan, että yhdistetään voimat ja käydään muiluttamassa toista jengiä samalla kun haetaan tavarat. 

Palataan tielle. Devon juttelee metsän elukoille itsekseen ja keräilee puuta puutöitä varten. Mennään peseytymään ja leiriytymään väliaikaisesti puron lähistölle. Tauon jälkeen lähdetään kohti Keskitavernaa etsimään majapaikkaa ja selvittämään yhteistyötä tekevän ihmisen nimeä.

Keskitaverna on hieno, suuri ja koristeellinen puinen taverna. Tavernan tarjoilja-hovimestari tulee vastaanottamaan meitä. Devon oli viimeksi ollut keskisormen vankina täällä, joka oli kehuskellut Devonin vanginnalla. Hienosti pukeutunut isäntä Gresham Kivisilta tulee tuomaan ruokaa ja tulee tarjoamaan ruoat arvovieraille talon piikkiin (koska Silkki). Kertoo, että meidän lisäksemme tavernassa on majoittumassa vain yksi pariskunta. Devonille tulee pahat vibat tyypistä ja herää epilys olisiko isännällä jotain tekemistä hiisien kanssa, jos Keskisormi on hölöttänyt jotain ohi suunsa. Devon muistaa, että Keskisormi ja isäntä olivat jutellee jotain kahdestaan läpikulkumatkalla.

Isäntä tulee soittamaan banjoa ja meinaa lumota Silkin ja Tavin siinä onnistumatta. Silkki pättää kuitenkin mennä mukaan juoneen ja menee juttelemaan isännän kanssa kahdestaan. Muut juodaan olutta alakerrassa, kun Tavi yrittää seurata näitä isännän makuuhuoneeseen. Devon tulee seuraamaan tilannetta magian kannalta ja näkee huoneessa jotain lumottua. Huoneessa Silkki kertoo isännälle, että paikalliset velhot ovat vallanneet tämän kotipaikan Solanlukon. Isäntä ehdottaa, että haluaisi lähteä Sokholiin huomenna porukalla. Silkki yrittää nukuttaa isännän, mutta epäonnistuu siinä ja isäntä yrittää samaa, mutta epäonnistuu myös. Tavi ja Devon tulevat ovesta läpi ja tulee melkein taistelu, mutta saadaan rauhoitettua tilanne. Devon huomaa että isännällä jotain maagista sängyn alla ja baarikaapissa.

Isäntä kertoo, että on tehnyt yhteistyötä hiisien kanssa, jotka ovat halunneet jotain tiettyjä taikaesineitä. Hiidet ovat muka pakottaneet isännän mukaan ja yhteishenkilönä ollut myrskyn valtiaiden hurja hiisinoita, jolla on erikoiset vaatteet. Näillä tapaamispaikka jossain lähistöllä Pikkumetsässä. Tavi ja Silkki saavat isännän pakotettua palkkaamaan meidät hoitamaan hiisiongelman 500 kullasta.

Mennään huoneeseen nukkumaan ja Devon nukkuu oven edssä yövartion sijaan.

> Level-up -> 2

---

</br>

D3

Ulkona sataa. Isäntä tulee aamiaselle myöhässä ja maansa myyneenä. Yrittää väistellä Pikkumetsään lähtemistä sateen verukkeella, mutta saadaan kuitenkin lähtemään.

Mennään tietä pitkin kohti Pikkumetsää ja käännytään jossain kohtaa vasemmalle. Matka kestää puolen päivää ja päädymme metsän laitamille vehreän kallioiselle tasangolle meren läheisyyteen. Gresham kaivaa puun juuren alta ison kuparipannun ja vasaran, jolla voidaan kutsua hiidet paikalle. Viedään Gresham takaisin polulle ja lähdetään kulkemaan Pikkumetsän toiselle reunalle hakemaan toista hiisijengiä.

Löydetään kallion päälle ja mennään mökille ilmoittamaan asiasta Dnagebille. Dnagebin on nyt enemmän hiiden näköinen kuin viimeksi. Kertoo, että ei pidä sateesta ja että Tuskapää sekosi viimeksi ukkosmyrskyn aikana.

Majoittuaudutaan lähistölle ja illalla Tavi harjoittelee Kaelin kanssa haltiakieltä. Sade on yltyy illan ja yön aikana, joten Devon tekee puutöitä teltassa ja yrittää vuolla huilua. Varyn käy kaatamassa hirven ja saa siitä ruoat.

Yöllä myrskyää kovasti ja Tavilla omalla vahtivuorollaan epäilyttävä fiilis. Aamulla omalla vartiovuorollaan Devon yrittää pelastaa Varynin kaataman hirven lihan paloja Goodberryjen ja saa 3 rationia (yli jää 4 marjaa)

</br>

D4

Aamulla sade jatkuu. Dnageb ei ole sateen jatkumisesta iloinen, mutta suostuu lähtemään mukaan. Epäilee, että Tuskapää olisi tämänkin sateen takana... Matkan aikana kertoo, että Tuskapää otti yli puolet jokuosta, kun porukka hajosi. Vastassa luultavati kymmenkunta hiittä. Tuskapään nimi tullut päänsäryistä, jotka tarttuvat toisiin. Ollut aina sekaisin, mutta myrskyn aikana sekosi lopullisesti. On saanut päänsärkyjen vuoksi mitä ihmeellisempiä voimia. 

Väijytetään sama puu minkä luona eilen käytiin. Devon lyö rumpua ja muuntaa illuusion avulla ulkoasunsa isännän näköiseksi. Tovin päästä kolmee hittä tulee meren suunnasta ja nämä rentoutuvat nähdessään Greshamin. Devon suostuttelee viemään Tuskapään juttusille, koska jotkut matkailijat mukamas kyselleet hiisien ja isännän yhteisoperaatiosta. Pienen väittelyn jälkeen suostuvat viemään Tuskapään luo. Devonin illuusiomuoto meinaa tipahtaa keksen matkan ja hämää kusihädällä ja lohikäärmeellä päästäkseen pakoon ja onnistuu siinä. Devon kaartaa taustalta muiden perään. 

Dnageb ja hiidet haluavat aloittaa tappelun, mutta muut onnistuvat tyynnyttämään näitä kunnes jatkavat matkaa kohti Tuulispään majaa. Matka jatkuu jonkin matkaa, kunnes Dnageb ei enää jaksa odottaa ja huutaa sotahuudon, jolloin tulee taistelu ja kaksi kolmesta hiidestä kaadetaan. Dnageb komentaa viimeisen hiiden (Plörö) liittymään joukkoon ja tämä suostuu viemään meidät Tuskapään majalle. Plörö kertoo, että luolalla on kertävä vartio, ainakin sata vartijaa ja avovankila(?). Plörön (ja muidenkin tapettujen hiisien) ihoon on maalattu sama merkki kuin käyrryhyökkäyksen hiisillä.

Plörö johdattaa lähes meren rannalle kallion halkeaman luo, jonka läpi virtaa joki, joka laskee vesiputouksena mereen. Luolaan menee polku reunan lähistöltä, joka on vartioitu. Plörö kertoo, että myös vankilan kautta pääsee luolastoon sisälle, mutta pudotus luolan kautta on varsin pitkä eikä yksi köysi riitä alas asti. Päätetään mennä pääreitin kautta, joka menee pitkin kallion reunaa. Reitin vartiopaikka on rinteessä polun yläpuolella. Jossain kohtaa rinteen yläpuolelta alkaa satamaan kiviä. Päästään luolan suuaukolle, Devon jäädyttää varmuudeksi kapean käytävän alun. Taistelu.

Init: 16, 21, 16, 8, 21, 11, 14, 3

Tavi onnistuu vahingossa tappamaan yhden puolulais-hiisistä. Devon onnistuu kolauttamaan vihollishiisistä jotain irronneella vinssillä nykäisemällä katkennutta narua.

---

Pidetään lyhyt tauko ja jatketaan luolan tutkimista sen jälkeen. Tauon aikana Devon ja Varyn kuulevat sateen ja vesiputouksen pauheen yli jotain puhetta vesiputouksen suunnasta. Huomataan myös, että vesiputouksen takana jonkinainen syvänne, josta puhe saattoi kuulua. Viritetään köysi valmiiksi vesiputouksen syvänteen viereen, mutta mennään kuitenkin ensin luolaan tutkimaan.

Vankilan kaltereissa on integroitu lukko, joten kyseessä tuskin alkuperäinen hiisien rakennelma. Vankilan lattia on hyvin epätasainen ja yhden kiven takana on jalat. Löytyy myös toinen kalteriovi vähän matkan päästä. Yhdeltä hiisivartijalta löytyy sopiva avain. Hiisien romuläjästä löytyy 8cp. Avaimen avulla päästään tyrmään. Tyrmässä nähdyt jalat kuuluvat metsähaltian ruumiille, joka on kuollut pudotukseen ja on ollut kuolleena jo hyvän tovin. Avain ei sovi toiseen oveen. Sen takana vaikuttaisi olevan jotain vähän laadukkaampaa tavaraa, joten Devon yrittää havaita magiaa huoneesta. Jotain magista siellä on.

Pohditaan pitkään, että miten päästään ovesta läpi. Muiden suunnitelleessa oven avaamista Varyn astuu misty stepillä sisään. Löytää sieltä aseita ja muuta tavaraa mitä hiidet eivät osaa käyttää. Pienistä pussukoista löytyy myös vähän kultaa (5gp 19sp 12cp)ja tavaroita taikojen tekemiseen. Laatikoiden sisältä löytyy erilaisia pulloja. Saadaan ovi väännettyä auki vinssin ja köyden avulla. Löytyy yksi taikakäärö: Scroll of ???. Tunnistetaan pulloja: 4 x Potion of Healing, 1 x Potion of Animal Friendship, 1 x Potion of Resistance (against Force).

Silkki huomaa hiisien sänkyjen takaa poikkeavan kiven, joka piilottanut pienen hiiden mentävän tunnelikäytävän joka vie merelle päin. Seurataan tunnelia ja se vaikuttaa vievän Tuskapään ja muiden hiisien luo. Yritetään hiipiä loppumatka kun kuullaan etäältä hiisien puhetta ja tajutaan, että meitä ei olla vielä havaittu (*"Ei se tiedä mitään. Eikä tuo toinenkaan. Ei tästä tule mitään"*)

Kun päästään perille vesiputouksen taakse, siellä kivien päällä ringissä 8 tavallisen näköisiä ihmisiä ja niiden keskellä märissä kaavuissa on hiisi, joka istuu epäkuolleen ruumiin päällä ja jolla iho mätänee ja on merilevää päässä. Yksi vartijahiisi spottaa meidät ja varoittaa muita. Tulee taistelu.

Init: 19, 9, 3, 9

Tuskapää heittää taistelun aikana Dnagebin ulos vesiputouksesta Telekinesin voimalla. Teleporttaa myös myöhemmässä vuorossa Arcane Gaten avulla toisaalle. Saadaan tapettua Tuskapää, jonka jälkeen taistelu hiipuu nopeasti. Dnageb teleporttaantuu takaisin paikalle.

---

Ruumilta löytyy ruosteinen avain, jonka Tavi ottaa talteen. Dnageb varmistaa Tuskapään kuoleman syömällä tämän kokonaan. Yksi ihmistä väittää Tuskapään puhuneen merten jumalan suulla. Ihmiset yrittävät poistua tilanteesta, mutta Kael estää. Yksi ihmisistä kertoo, että ovat uhranneet jo liikaa Savilan pelastamiseksi. Liikaa myrskyjä, merihirviöiden hyökkäyksiä ja kalojen puutetta. Yksi naisista itkee Arnoldia poistuessaan luolasta. Dnageb ottaa luolan omaksi tukikohdakseen ja värvää viimeiset elossa olevat hiidet alaisiksiin. Otetaan varastetut tavarat kantoon ja lähdetään kohti majataloa. Luolastosta poistuessa huomataan ihmisten laahustavan kohti kotikyläänsä vähän edempänä.

Päästään Keskitavernalle ja Grasham pistää hovimestarin lämmittämään kylvyn meille ja tuo meille ruokaa ja olutta. 

(Illalla Silkki tekee salaa omasta palkkio-osuudestaan diilin Grashamin kanssa niin, että tämä kertoisi tietoa jos "Amoksit" käyvät tavernassa. Gorvin Dragaris on nimi, jota pitää korvalla. Gresham kertoo, että tämän olisi pitänyt saapua Sokholin satamaan jo aikaa sitten. Joko myrskyt hidastaneet matkaa tai laiva ankkuroitu pimeään satamaan. Babao saattaa tietää.)

</br>

D5 (25.04.539 SSS)

> Level-up -> 3

Aamulla sää edelleen tihkusateinen, muttei enää myrskyisä. Aamupalalla leipää, juustoa ja olutta. Palkkiorahoja ei näy, isäntä nukkuu huoneessaan. Koputetaan oveen mutta ei vastausta ja ovi on lukossa. Isäntä herää ja heittää rahat meille jaettavaksi, mutta kun lasketaan rahat niin pussista puuttuu 100 gp. Kun Devon meinaa mennä isännän kaapille hakemaan toista maagista esineistä korvaukseksi, niin isäntä pelästyy ja antaa loput palkkiorahat. Jaetaan rahat ja lähdetään takaisin kaupunkiin.

Päästään illaksi Sokholiin. Vartiat vähän pirteämpiä kuin aiemmin. Käydään Safiirilinnassa viemässä tavarat Vrashille, joka kiittää Danielia Kaelin sijaan. Vrash koskettaa jotain tiiltä seinässä, jonka takaa antaa pienen pussukan (100gp) palkkioksi. Matkalla ulos Kael pyytää Kersantti Keirania hankkimaan muutaman vartijan sparrailuvastukseksi jollekin aamulle.

Mennään Nousuveden majataloon nukkumaan. Varataan huoneet kahdeksi yöksi kerralla. Silkki menee Dynoksen luo majoittumaan ja kertoo sensuroidun version seikkalusta tälle. Kyselee Babao Wentistä, joka tietää kaiken laivoista, niistäkin mistä ei saisi tietää. Dynamo kertoo, että Babao saattaisi vastaanottaa Silkin Kauppasatamassa omassa luksusjahdissaa *"Naimaton Vanessa"*, mutta tämä saattaisi ärsyttää satamakapteeni Fingramia.

</br>

D6

Sateinen sää jatkuu. Silkki, Kael ja Tavi laittavat vähän puhtaammat vaattet päälle ennen kun lähdemme Kalatorille ja Kauppasatamaan tutkimaan paikkoja. 

Kael haluaa maistaa jotain gourmettia ja kuullaan, että Sokholin erikoisruoka on Mariahven yrteillä. Tonnikala kuulemma kalleimmasta päästä. Kael tilaa kilon tonnikalaa ja puloitoista kiloa äyriäisiä. Kauppias kertoo, että kalaa tullut pari kuukautta huonommin kuin aiemmin. Tämä tilanne ainakin Sokholin itäpuolella. Majatalon kokki lupaa kokata kalat illalliseksi. Devon ostaa itselleen kalanruotoiset-meripihkakorvakorut matkamuistoksi (5sp). Kauppias kertoo, että merellä voisi olla jotain "muuta" kiinnostavaa.

---

Silkki pyytää Kaelia kyselemään Fingramilta Kutainen Puhuri -laivan tilanteesta ennen kuin lähtee itse etsimään Babaota. Muut kulkevat kohti Tronin matallipajaa. Devon kiertää Tronin luo huomaa matkalla punarapuja. Matkalla ohitetaan Kiltahalli, jonka yläreunassa on käsityöläisten vaakunoita. Kael juttelee Tronin kanssa haarniskatilauksesta, jonka Vrash oli tehnyt taustalla jo eilen. Haarniska tulee olemaan Tronin ja Vrashin yhteistä. Vaurioituneen suurmiekan korjaus onnistuu Tronin kisällin toimesta huomiseksi. Varyn ostaa muutaman heittotähden itseleen.

Silkki on menossa Babaon luo Kauppasatamaan, mutta matkalla näkee Fingramin joka on juuri kovassanaisesti keskustelemssa munkkijoukon kanssa. Munkit ovat tuohtuneita munkkien kulkuoikeudesta satamassa. Silkki jää hetkeksi näkymättömänä salakuuntelemaan tilannetta, jossa Fingram epäilee munkkijoukkoa ja näiden johtajaa apottia häiriköinnistä. Silkki huomaa kuinka apotti katsoo aina välillä tämän suuntaan rauhallisesti tuijottaen ja kuinka munkit vaikuttavat lähes apotin henkivartioilta. Tilanne purkaantuu ja Silkki lähtee etsimään *Naimatonta Vanessaa* satamasta. Laivaa ei löydy isojen kauppaveneiden joukosta, mutta pienvenesatamassa on hyvin silmiinpistävän pinkki huvivene. Tämä on oikea laiva.

Veneen vartijan lyhyen suostuttelun jälkeen Silkki pääsee veneelle, jonka kajuutassa on värikkäästi pukeutunut mies. Babao on odottanut Silkin saapumista, mutta ei innostu puhumaan Grovin Dragaris laivasta, koska Kael on vanginttu Babon toisen laivan puoskarin tyrmään. Silkki lupaa hoitaa miehen ulos vankilasta, jos Babao auttaa laivan kanssa. Juttelutuokion jälkeen Silkki poistuu satamasta.

Muu porukka saapuu myös Kauppasataman alueella, kun Kael tulee juttelemaan Finramille. Fingramilla on hieno hattu. *Varyn tunnistaa Fingramin rinnuksessa olevan vaakunan Quantitchin suvun vaakunaksi, jonka päämies Fingram ilmeisesti on. Quantitch on pieni vasalliaatelissuku, jonka linna on Nimen-saarella.* Kael suostuttelee Fingramin antamaan lyhyen kierroksen satamasta. Meripihka on sataman suurin kauppa joka ostaa ja myy myös laivoista tulevaa eksoottisempaa sekatavaraa. Kauppa on yksityisomisteinen ja sen omistaja on Kiltahallissa kauppiaiden puheenjohtaja. Sokholin satama on kuulemma Velhoruhtinaskuntien vilkkain, mutta ei vertaannu ulkomaiden suuriin satamiin. Kael kysyy meren ongelmista, johon Fingram toteaa että myrskyjä on riittänyt, mutta merihirviöt luultavasti liioittelua. Munkeista tulee myös puhe ja Fingram toteaa niiiden aiheuttaneen ongemia viimeaikoina, kun apotti Guidan on värävännyt lisää munkkeja vauhdilla ja juuri välittämättä siitä millaisia ihmisiä oikeasti värvää. Munkkien Vuorovetten luostari on kaupungille kuuluvalla Vuorovetten saarella kaupungin ulkopuolella. Kyseessä meriteemainen Pelorin munkkiluostari, jonka hengellinen johtaja on apotti Guidan. 

Käydään tavaratalo Meripihkassa katselemassa kinnostavia tavaroita. Tavartalo on rankenteeltaan kuin useampi kioski rinnakkain. Useimmat tiskit myyvät sekatavaraa, yksi kankaita, yksi arvotavaraa ja yksi koruja. Devon tarkistaa tilanteen magian kannalta, mutta mitään poikkeavaa ei näy. 

Tavi ostaa paperia, jasmiinin hajuista saippuaa ja koruja.
Kael innostuu rommipullosta ja viinapulloista, jotka myös ostaa. *Kael on siis alkoholisti?* 
Devon ostaa merkkipillin ja muuta hienoa tavaraa Augury-taikaa varten (25 gp). Lisäksi hankki itselleen nahkapanssarin ja maalausvälineet panssarin tuunaamiseen. 
Varyn ostaa historiakirjan.
Silkki auttaa kaupankäyntineuvotteluissa.

Kael lähtee käymään Safiirilinnassa ennen päivällistä. Muut lähtevät Timanttitorille käymään puusepällä ja nahkurilla. Linnalla Kael jututtaa tappelupukaria. Tämä kertoo, että puolusti Kalatorilla kansaa kiihottunutta kaveriaan, koska velhot olivat tappaneet tämän vaimon. Ei itsekään pidä velhoista ja haukkuu Kaelia velhojen koiraksi. Kertoo että työskentelee Babaolle, joka on kaupungin rikkain mies ja joka hoitaa tämän vankilasta tavalla tai toisella. Kael jättää tyypin edelleen vankilaan ja päättää läehteä Fingramin puheille ennen päivällistä.

Toisaalla muuta käyvät uudelleen Tronin kaupassa ostamassa jousiaseita ja sopivia nuolia. Silkki saa tingattua käsivarsijouseen hyvän 20gp alennuksen ja ostaa sen. Kun Silkki on saanut aseen käsiinsä niin Varyn muuttaa aseen kultaiseksi näkyvällä magialla, jonka seurauksena Tron heittää miedät ulos liikkeestään.

Pihalla apotti Guidan kulkee torilla pyytelemässä almuja ja keskustelee joidenkin kauppiaiden kanssa kaupungin saniteettiasioista. Guidan huomaa meidät ja tulee keskustelemaan Silkin kanssa, jonka tietää jo nimeltä. Guidan kertoo, että ovat pyrkineet auttamaan viimeaikaisten myrskyjen uhreja. Kutsuu meidät liittymään munkiksi Vuorovetten munkkiluostariin, mutta kertoo että luostarialueelle ei pääse muut tahot kuin munkit. Devon huomaa, että Guidan on kalpea ja tämän kaapujen lahje on märkä (ei ehkä pelkkää merivettä). Ympäröivät munkitkaan eivät näytä munkeilta vaan enemmänkin piiloaseistetuilta öykkäreiltä.

---