[Takaisin](../README.md)

# Sokholin seikkailut (post Vrash)

D17 (7.5.539 SSS)

> Level 5

Silkki ja Varyn heräävät tavernassa ja kuulevat, että osa porvareista on palannut kaupunkiin eilispäivän aikana ja palaaveeraavat jossain kohtaa kaupungin korjaamissuunnitelmista. Matkalla Safiirilinnnalle huomaavat ihmisten kuiskuttelevan "mustan ritarin palanneen kaupunkiin ruumin kanssa" ja juoksevan kaupungin porteille, jolloin menevät itsekin porteille. Kael kantaa veristä telttaa. 

Safiirilinnan porteille Fingram tulee vastaan, näkee tilanteen, ja mennään puhumaan tämän työhuoneseen. Kael kertoo Dnagebin tappaneen Vrashin suojeluyrityksistä huolimatta. Kael haluaa lähteä metsästämään Dnagebia ja Fingram on samaa meiltä ja antaa ongelman hoitamisen meille. Fingram kertoo myös siitä ongelmasta, että tämän pitää ottaa yhteyttä Vrashin isään Holdur Kaunispäähän, joka on Idelin arkkivelho. Kaelilla ei välttämää ole mukavat paikat sen jälkeen. Myös kaupungin aarrekammiioon pitäisi hiljalleen päästä, joten vouti Kris pitäisi löytää jostain. Mainitsee myös, että kaupungissa ei ole tällä hetkellä muita aatelisia kuin Silkki. Kapinallisjohtajat hirtetään huomenna. Yksi vangituista kertoo että Corvin Dragaris olisi tämän takana, mutta Fingram ei itse usko tähän koska Corvin olisi valtakunnan toiselta puolelta tullut aatelinen. Kael ja Silkki suunnittelevat kuitenkin tämän kuulustelua taikakeinoin.

Vrashin ruumis viedään puoskarille. Varyn jättäytyy pois tältä keikalta. Välskäri kertoo, että Silkin tuoma nuori mies (Valle) on nyt hereillä ja puhuteltavissa. Mies kertoo joutuneensa haaksirikkoon ennen kidutuskammioon joutumista. Silkki kyselee mustaritariveljensä perään ja Valle kertoo, että Robert Solanlukko oli laivalla, mutta ei meinaa uskoa, että olisi ollut Silkin veli. Veljen mukana oli suuri laatikko. Kertoo, että laivan upottanut myrsky tuli epälunnollisesti kuin tyhjästä ja että salama iski mastoon ja vesipyörre ilmestyi veneen alle ennen kuin hyppäsi pois paatista. Ei muista missä tarkalleen laiva upposi, mutta jossain Sokholista kaakkoon, saaria ei ollut lähellä tai rannikkoa näkynyt. Laiva oli Corvin Dragariksen omistuksessa, mutta Robert toimi tämän sanansaattajana laivalla. Devon kysäisee näkikö lonkeroita laivan upotessa, mutta Valle kauhistuu kysymyksestä ja sulkeutuu.

Varustaudutaan taisteluun Dnagebin kanssa etsimällä linnan asehuoneesta sopivia aseita Varynille. Asemestari kertoo, että meillä pääsy kaikkiin asehuoneen aseisiin. Asehuoneesta löytyy kaikki Varyniltä puuttuneet aseet. Käydään myös Tronilla hakemassa Silkin tikari korjauksesta ja Kael jättää maagisen panssarinsa Tronille paranneltavaksi, jos siihen pystyy. 

Käydään kuulustelemassa vankeja, Varyn jättäytyy taas pois. Vartija osoittaa meille sen vaaleahiuksisen miehen, joka oli puhunut Corvin Dragariksesta. Mies ei ole innokas puhumaan enää mistään. Kertoi luulleensa kapinan olevan Corvinin joku keksintö, mutta nyt epäilee itseään. Lyöttäytyi johtoporukkaan, koska luuli tämän olevan esimiehensä juoni. On ollut hommissa Corvinilla laivojen vastaanottamisessa ja on kuulemma odottanut viimeaikoina *Kultaista Puhuria*. Silkki yrittää Suggestionilla neuvotella listätietoja miehen ohjeen antajista, mutta mies on ilmeisesti maagisesti saanut ohjeensa. Ei tiedä muista Corvinin palkolisia tässä kaupungissa. Kutaisen Puhurin tavaraiden olisi pitänyt mennä Ideliin seuraavaksi, mutta tieto vastaanottajasta jäi Puhurin miehistölle. Kysyy meiltä kuka tai mikä Graz'al on.

Toinen vanki kertoo olevansa lähinnä populisti ja kertoo edellisen vangin olleen kapinan aloittaja savenvalajan kanssa. Silkki yrittää Suggestionilla ehdottaa, että Kael on tämän paras kaveri, mutta taika ei onnistu. Silkki testaa uutta lähestymistapaa Words of Terrorilla ja tämä toimii. Vanki kertoo kuulleensa juttuja Kahleenmurtajien noususta ja mahdollisesti siitä, että osa velhoista olisi ehkä käätynyt kahleenmurtajien puolelle.

Käydään välskärin luona kyselemään parannusjuomia tai edes tyhjiä pulloja. Kertoo, että ei voi tällä kertaa auttaa asian kanssa, mutta Tavi huomaa asian olevan toisin. Devon vahingossa hajoittaa yhden ja puoskari kertoo tarvitsevansa rohdot itse. Puoskari toteaa, että Kaelin asema linnassa on tällä hetkellä varsin huono eikä suostu siksi auttamaan oman turvallisuutensa vuoksi. 

Sen jälkeen käydään nopeasti kaupoilla ja mennään majatalolle syömään ja majoittumaan. Silkin ja Devonin esiintyminen kattaa ruoan ja yöpymisen maksun. Tutkitaan Vrashin maagista sormusta huoneessa ja sormus vaikuttaisi olevan mustien ritarien yhteysjuttu. Sormuksessa kaksi ominaisuutta. Yhdellä saa tehtyä elämänlankayhteyden toiseen sormukseen, joka voimassa niin kauan kuin molemmat ovat elossa. Vrashin kuoltua Kael on siis vapaa sormuksen yhteydestä, vaikka tälle onkin kerrottu että sormusta ei saisi koskaan ottaa pois sormesta. Lisäksi sormus antaa +1 AC. Silkki haluaisi testata sormusta Suggestionin voimalla, mutta peruu aikeensa Kaelin sanallisen vastustelun jälkeen. Kael pistää lopulta sormuksen toiseen käteensä, mutta ei huomaa heti mitään vaikutusta. Silkki lähtee Dynoksen luo nukkumaan. Illan aikana Devon alkaa miettimään, että tapahtuisko mitään jännää nyt jos Kael taputtaisi ja yrittää esittää jonkin musiikkikappaleen rummuillaan taputusten toivossa. Tämä suunnitelma ei kuitenkaan tuota tulosta ainakaan tällä kertaa.

---

Loppuillasta Kael suunnittelee hyökkäystä Dnagebin luolaan. Silkki lainaa mithril-tikarin Kaelille. Kael unbondaa Marjakuusisauvasta ja antaa sen Devonin vastuulle.

Devon näkee painajaisia suuresta vetisestä silmästä, joka puhuu kieltä jota ei pitäisi ymmärtää mutta ymmärtää siltä. Kutsuu luokseen: "Tule kanssani ja vapauta minut merten syvyyksiin".

</br>

D18 (8.5.539 SSS)

Sää on muuttunut äärimmäisen huonoksi ja ulkona myrskyää ja salamoi. Devon tuntee vetoa merelle päin ja uskoo, että myrsky ei ole sattumaa. Silkki ehdottaa Taville että suostutteleisi jossain kohtaa Kaelin viemään sanaa Ideliin, että meren olio on Sokholin ongelmien taustalla. Silkki ja Devon lähtevät hakemaan hevosia Safiirilinnalta ja muut menevät seuraamaan hirttäjäisiä. Tuomiot annettu maanpetoksesta ja Fingramin vartiosto suorittaa hirtot. Fingram, kertoo Kaelille ja muille, että tänään tulee erittäin arvovaltaisia vieraita kaupunkiin (delegaatio Idelistä) ja porukan läsnäolo on vaadittu Safiirilinnalla. Safiirilinnalla Devon jää juttelemaan hevosille kun Silkki käy linnalla. Silkki toivoo Devonin etsivän kukkia, mutta vaikea niitä on täältä kaupungista löytää.

Vähän myöhemmin mennään Safiirilinnan suureen saliin, joka on siistitty ja koristeltu hienosti. Alustalla on makaava henkilö, jolla on sini-keltainen silkkikangas päällään. Portaali avautuu hallin sisälle ja sisään astuu 2 velhoa, 4 mustaa ritaria, kaapuihin pukeutunut mies (hopeinenristi) ja vanhempi vakavanaamainen velho (kalju, trimmattu parta). Fingram viittilöi kaikkia polvistumaan ja esittelee Holdur Kaunispään, Idelin arkkivelhon ja ylimmän johtajan. Ei vaikuta surulliselta vaan enemmänkin tuohtuneelta. 3 mustaa ritaria + 1 velho vievät Vrashin ruumiin toisaalle linnassa ja Fingram vie Holdurin (+1 velho & musta ritari) juttelemaan toisaalle. Hetken päästä meidät kutsutaan toisaalle juttelemaan Holdurin ja Fingramin kanssa.

Holdur toteaa Kaelin epäonnistuneen mestarinsa suojelimisessa ja rangaistus tästä olisi kuolema. Ymmärtää kuitnekin, että poikansa oli idiootti (oli laittanut tämän Sokholin johtoon oppimaan johtamista) ja saattoi itse aiheuttaa kuolemansa huolimattomuuttaan. Kertoo, että ei ole varaa menettää ketään, mutta joku rangaistus tästä Kaelille on langetettava. Kael haluaa rangaista Dnagebia ennen omaa rangaistustaan. Silkki sanoo myös osansa Kaelin puolesta ja mainitsee myös merijumalasta, Corvinista. Poistutaan huoneesta odottamaan Kaelin tuomiota. Tunti kuluu ja meidät kutsutaan takaisin sisään. Hetken päästä oveen koputetaan ja sisään astuu uudelleenherätetty Vrash sekä toinen velhoista. Holdur käskee Vrashin palaamaan takaisin Ideliin ja antaa Kaelin suorittaa keskeneräiset tehtävänsä ennen kuolemantuomionsa voimaantuloa. Käytävässä tulee vastaan vielä yksi velho ja musta ritari, jotka pyytävät Vrashin sormukset ja kilpivartijan amuletin Kaelilta. Poistumme linnasta.

Muut ovat valmiita poistumaan alueelta, mutta Kael on niin tehtäväorientoitunut, että haluaisi suorittaa edes yhden tehtävistä kunnialla. Ohjeiden noudattamatta jättäminen tekee koko partystä lainsuojattomia. Lähdetään ratsain etsimään Dnagebia luolalta. Ei päästä hevosilla ihan perille asti, joten jätetään ne vähän kauemmas. Huomataan etäältä, että pääreitille on asennettu kyltti, jossa kerrotaan että "kyseessä ei ole ansa". Kyltin vieressä on huonosti tehty kuoppa-ansa. Hiippailaan luolan etuovesta sisään, mutta kova tuuli ja sade tekee kielekkeen kulkemisesta vaikeaa. Sidotaa köysi kaikkien ympärille ja edetään varovasti. Kael ja Silkki meinaavat pudota alas kielekkeeltä, mutta sadaan pelastettua tilanne. Kun päästään tasaiselle maalle, niin huomataan että rapuhäkki on auki ja ravut ilmestyvät paikalle uhkaavan näköisesti. Tällöin Tavi ampuu niitä tulivasamalla ja tulee taistelu.

Saadaan ravut tapettua tai häädettyä varsin nopeasti, vaikka ne järsivätkin Devonia aika kovasti.

Luolaston yläosa on varsin hiljainen ja alkaa vaikuttamaan siltä, että luola on ehkä ollut käytössä noin päivä sitten. Vesiputouksen takana ei myöskään ketään paikalla. Devonin korvat alkavat tinnittämään (kestää vuorokauden loppunuun). Kun palataan takaisin yläkertaan kuullaan jotain hytinä-ääntä aiemmasta aarre-huoneesta. Huoneen perällä kiven takana on piilossa hiisi, jonka Kael ottaa nopeasti kiinni. Kielimuurin haasteiden jälkeen saadaan selville, että Dnageb on jossain kylässä, mahdollisesti Keskitavernan ja luolan välissä? Kael ja Varyn tappavat hiiden ja heittävät ruumiin mereen.

---

Lähdetään koilisen suuntaan etsimään pikkukylää. Ilta hämärtyy jo ennen kuin päästään kylään (Ajoranta) perille ja sinne saavuttaessa on käytännössä jo yö. Kysellään kahdelta yövartijalta yösijaa, toinen käy kysymässä kylän päälliköltä tilannetta. Kertovat, että meillä ei ole sijaa kylässä ja että kylällä on uusi johtaja herra Dnageb. Dnageb ei ole kuulemma paikalla, mutta kylän vanhin käski pois kylästä. Yritetään neuvotella juttelutuokio vnahimman kanssa ja Silkki on ainoa, joka päästetään sisään. Keski-ikäinen herrasmies on yksi henklöistä, jotka olivat Tuskapään luona vierailemassa. Vanhin kertoo Tuskapään luvanneen kalan lisääntyvän, mutta ei ole onnistunut. Vanhin (Rangosh) ei luota Dnagebiin, mutta toivoo Dnagebin pystyvän auttamaan meren saatavien kanssa. Ei ole kuitenkaan Dnagebista irti pääsemistä vastaan ja kertoo että tämä palaa kylään luultavasti aamuyöstä. Kertoo, että Dnageb on ollut majoittumassa Eedenin talossa. Antaa meidän majoittua talossaan tämän yön. Vanhimman ja kylän yleinenkin meininki on yleisesti epätoivoinen. Kael pyytää vanhinta ohjeistamaan vartijoita olemaan hiiskumatta meidän saapumisestamme. Kuulemma Dnageb on myös lumonnut Eedenin, joka on toinen kylän vanhimmista.

Devonin vartiovuorolla oveen koputetaan kahteen kertaan, jolloin Devon herättää muut. Kael kysyy oven läpi "kuka siellä", mutta ei tule vastausta. Kael avaa oven, mutta oven takana ei ole ketään. Vasemmalle ovelta kuuluu kävelyaskeleita mudassa. Suljetaan ovi jäädään kuuntelemaan, mutta pian askeleiden suunnasta kuuluu naisen kirkaisu. Heitetään jotain kamoja nopeasti päälle ja lähdetään tarkastamaan tilanne. Alkuun ei näy mitään ihmeellistä, mutta Kale, Silkki ja Devon huomaavat pukikarhujen ja Dnagebin yllätysväijytyksen, mutta liian myöhään. Tulee taistelu.

Kaupungin ihmiset tulevat ulos taloistaan seuraamaan taistelua. Saadaan Dnageb tapettua, mutta poltetaan yksi talo melkein poroksi enne sen jäädyttämistä. Taistelun jälkeen vanha nainen tulee kertomaan, että Dnageb on Barkhest ja se tulee heräämään vielä uudelleen. Mennään sisälle puhumaan asiasta naisen kanssa.

---

Rangosh tulee pihalle ja kertoo naisen olevan tämän vaimo. Kiittää meitä ja julistaa kylän sankareiksi. Kehottaa kaikkia menemään nukkumaan ja että jutellaan asioista aamulla. Kael innostuu kuulustelemaan vanhaa naista, mutta tämä haluaa keskustella asiasta vasta huomenna. 

Tavi vartijoi vielä loppuyön ja kuulee kuinka kyläläiset siivoavat pihalla ja kuinka Rangosh pyytää kahta henkilöä jatkamaan vartiointia ulkona ja kiroaa jotain.

</br>

D19 (9.5.539 SSS)

Vanha nainen kertoo aamulla, että kyläliset ovat tehneet hirveitä tekoja luolassa ja tämä on jumalan rankaisu. Kala on loppu koko rannikolta. Kertoo, että Dnageb vastaa isoäitinsä tarinaa barkhestistä eli demonihiisisuodesta, joka osaa taikoa. Se syntyy uudelleen ja kasvaa sitten osaksi sitä porukkaa. Hiiden normaali kasvuaika on noin 12 vuotta eli Dnageb on poissa nyt vuosia ellei jopa kymmeniä vuosia. Barkhestin tuhoaminen onnistuu tulen avulla. Vanha nainen ei tiedä kartan merialueesta mitään. Kysellään lähialueiden kiinnostavista paikoista.

Devon käyttää päivän kylän maaperän ja lähivesistöjen rikastamiseen taikuuden avulla. Silkki ja Varyn lähtevät Keskitavernaan viinin ja paremman ruoan perässä, Silkki harjoittelee ratsastutsta matkalla. Kael ja Tavi jäävät Devonin kanssa kylään täksi päiväksi, Kael opettaa Tavia ratsastamaan.

Keskitavernalla Silkki kyselee isännältä kuulumisia ja kertoo itse myös kaupungin asioista isännälle. Isäntä mainitsee, että vouti Kris on yleensä liikkeellä Keskitavernan suunnilla näihin aikohin vuodesta. Kylässä Devonin rituaali valmistuu ja kylän kasvillisuus voimaantuu. Rangosh tulee kittämään Devonia maaperän rikastamisesta. Sen jälkeen ratsastetaan Keskitavernalle.

Illalla suunnitellaan Sokholin kipparin kyytiin hyppäämistä, että päästäisiin Pritzin majakalle. Isäntä kertoo, että sinne pääsee myös vanhaa tietä pitkin maateitse (jokusen päivän matka). Silkki neuvottelee isännältä telttoja, ruokaa ja juomaa matkalle. Niiden tuotaamiseen menee pari päivää, joka aika meidän odottaa ennen majakalle lähtöä.

Suunnitellaan välipäiville ostosreissua Sokholiin: Varyn haluaisi pitkäjouseen nuolia ja jänteitä. Lisäksi jokunen pullo rommia.

</br>

D20 (10.5.539 SSS)

Silkin ja Devonin nopeutettu kauppareissu Sokholiin. Ostetaan mukaan 5 jännettä (2gp 5sp), 20 nuolta (1 gp), 4 pl rommia (4 x 2 gp), 1 pieni oluttynnyri

Silkki kuuntelee kaupungin huhuja: Uudesta velhosta ei ole tietoa. Vrash ja isänsä ovat lähteneen Ideliin. Fingram on väliaikainen kaupunginjohtaja, mutta ei pidä työstään. Kaelin kohtalo on kaupunkilaisten keskuudessa mysteeri.

Nukutaan Dynoksen luona.

</br>

D21 (11.5.539 SSS)

Pilvinen sää. Lähdetään takaisin Keskitavernan suuntaan. Devonilla matkalla tunne, että pitäisi olla lähempänä merta.

Kerrotaan kaupungin huhut muille

---

</br>

D22 (12.5.539 SSS)

Pilvinen sää. Lähdetään ratsastamaan kohti majakkaa vanhaa tietä pitkin. Tavi harjoittelee ratsastusta vielä tämän päivän. Devon löytää yrttejä parannusjuomaan luonnosta.

Löydetään majapaikka kallion suojasta

</br>

D23 (13.5.539 SSS)

Puoli-pilivinen sää

Varynin hevonen pillastuu. Devon huomaa, että kukkulalla on hevoskärry ja liikettä. Joku kiroilee kärryllä, mennään katsomaan tilannetta. Puoliörkki meinaa hermostua kun tullaan paikalle, mutta huomataan että rinnuksessa on Kaunispään vaakuna. Esittelee itsensä Krisiksi. Vankkureista on hajonnut toinen pyörä. Kuulemma yksi paikka enää käymättä veronkeruumatakllaan. Ottaa kärrystä sotakirveen, jalkajousen ja säkin kärrystään ja lähtee meidän seuranamme kohti lähintä paikkaa, josta voisi ehkä saada kärryyn pyörän. 

Kerrotaan kaupungin kuulumisia Krisille matkalla. Kun mainitaan menevämme Prizin majakalle niin Kris vakavoituu ja alkaa väittämään, että siellä ei ole ketään.

Rannalla nähdään joku valtavan kokoinen otus [Valas - Kaskelotti]. Kyseessä tummanharmaa todella isokokoinen kala, jolla on pyöreä pää. Olio on kuollut ja täynnä pistosreikiä (n. 5 cm halkaisija). Varyn huomaa, että yhdesä reijistä on jäänyt terä kiinni. Devonille tulee näkymästä epämukava olo. Silkki huomaa savua kallion takaa pohjoisessa päin. Jatketaan matkaa siihen suuntaan. Kris yrittää flirttailla Taville matkalla. 

Vähän matkan päästä nähdään yksi suurempikokoinen talo ja se edessä lapsia paimentamassa lampaita. Mennään talolle, jossa vastassa on pariskunta ja ainakin 7 lasta. Kris naurahtaa Landonille ja Elialle, että tällä on nälkä, haluaa ruokaa ja marssii sisään. Sisällä 13 sänkyä. Saadaan kaikki kalanpääkeittoa. Ruoan jälkeen Kris aikoo periä saataviaan jolloin miehet menevät ulos. Landon antaa Krislle säkillisen jotain, mutta se ei riitä Krisille. Satoa ei ole ja kalaa ei tule. Landon kertoo, että tältä on käyty varastamassa tavaraa. Kris meinaa pahoinpidellä Landonin, jolloin Tavi keskeyttää tilanteen ja maksaa tämän velat voudille. Miehen tarina ryöstäjistä ei oikein saa selkoa, mutta yksi lapsista (Tom) huutaa kalamiesten olleen varkauksien takana. 

Mies lupaa auttaa Krisin renkaan kanssa. Tavi, Silkki ja Devon jäävät talolle kuuntelemaan lasten tarinoita, muut lähteävät vankkureille. Devon tuntee meren läheisyydessä olonsa jälleen epämukavaksi. Vaimo Elia kertoo, että miehensä puhui totta ja että varkauksia on tapahtunut tosiaan täällä. Ei ole itse nähnyt kalamiehiä, pitää niitä lasten keksintönä. Kertoo, että voidaan kutnekin puhua Tomin kanssa. Tavi antaa naiselle vähän rahaa pahan päivän varalle.

Jututetaan Tomia. Kertoo nähneensä kalamiehet (3 kpl) pari viikkoa sitten eräänä yönä, pää kuin kalalla mutta jalat kuin ihmisellä. Puhuivat jotain kurluttavaa kieltä. Käynee pari kertaa viime viikkoina. Ennen lähtöämme Tom tulee kuiskaamaan Taville, että isänsä olsi saanu maksettua verovelat isoisoisänsä kalmistosta, joka sijaitsee lähikallioilla. Voi viedä Tavin sinne tänään iltahämärän jälkeen. Tavi kertoo tästä myös Devonille ja Silkille. Palataan kalalle ihmettelemään tilannetta. Heitetään turvonnutta valasta tulilieskalla, jolloin valas räjähtää. Yritetään löytää Silkinkin huomaama terä räjähdyksen jäljiltä, mutta ei näy. Ehkä se lensi mereen?

---

Muut palaavat kärryltä talolle korjaamaan kärrynpyörää. Tavi yrittää läksyttää Krisiä, mutta tämä ei kuuntele. Kerrotaan kalamiesten liikkeistä muille. Varyn miettii onko kalamiesten näkymisellä jotain yhteyttä täysikuuhun.

Illalla Kael huomaa, että Landonin pyörän korjausurakka vaikuttaa hankalalta. Kael yrittää auttaa, mutta ei oikein vieläkään onnistu. Silkki, Devon ja Tavi tulevat myös ihmettelemään työn etenemistä. Devonin, Kaelin ja Landonin yhteistyöllä saadaan pyörän korjausurakka alkuun. Silkki ja Tavi menevät etsimään Tomia. Tom haluaa odottaa, että muut menevät nukkumaan taloon. Itse nukkuu pihalla tämän yön, koska vouti nukkuu sisällä. Varyn saa metsästettyä pari lokkia. 

Nukutaan teltoissa pihalla. Silkki ja Tavi hiipivät Tomin luo. Varyn havahtuu tähän, mutta ei ehdi seuraamaan heitä. Luolassa nukkuu pari muutakin lasta, mutta herättyään Tom vie Tavin ja Silkin kauemmas merestä ylemmäs kalliolle. Kallioreitti on liian vaikea, eikä kukaan pääse perille. Tom kuitenkin ohejistaa reitin luolalle Silkille ja Taville. Reitti vaatii laskuveden aikaan uimista, nousuveden aikaan sukeltamista. Palaavat nukkumaan, jolloin Varyn vähän kuulustelee ja Silkki murtuu ja kertoo seikkailusta Varynille.

</br>

D24 (14.5.539 SSS)

Harmaampi keli jälleen.

Tavi ja Silkki opettelevat uimaan lasten kanssa. Devon auttaa Landonia korjaamaan kärrynpyörän loppuun aamupäivän aikana. Varyn yrittää metsästää parempaa lihaa, saa kolme jänistä. Landon, Devon ja Kael lähtevät asentamaan rangasta kärryyn Krisin kanssa. Kris lähtee huomenna eteenpäin. Kael kyselee Krisiltä verojen keruumuodosta, Kris kerää lähinnä alemman kastin veroja, jotka eivät ole kultana. Devon yrittää seurata veden elämää, mutta ei löydä mitään kiinnostavaa. Tavi näpäyttää piilotaikuudella pervoilevaa Krisiä. Päivälliseksi jäniskeittoa.

</br>

D25 (15.5.539 SSS)

Kris lähtee heti aamusta kohti Sokholia. Yrittää vikitellä Tavin mukaan, mutta lähtee menemään. Uimakoulu jatkuu, Devon tekee päivän aikana parannusjuoman yrttitietouden avulla.

Syödään marjat päivälliseksi, Devon tarjoaa ylimääräisiä myös perheelle keiton jatkeeksi. Perhe on kiitollinen. Kael antaa positiivista palautetta Taville tämän toiminnasta perheen velkojen maksun suhteen.

Mennään illalla koko porukalla tutkimaan Tomin kuvailemaa kalliota, joka vie isoisän kalmistolle. Nyt illalla on nousuvesi, kallion alaosassa epäluonnollinen painauma veden rajassa. Palataan laskuveden aikaan aamulla.

Yöllä Devon näkee unta suuresta määrästä kaloja meren pohjassa, joilla on käsissään keihäitä. Ne uivat kohti valtavaa kalaa ja alkavat tökkimään sitä keihäillään täyteen reikiä. Valtava kala yrittää paeta, mutta ei onnistu.

</br>

D26 (16.5.539 SSS)

Sää huononee ja sataa tihuttaa. 

Silkki vinkkaa perheelle, että valaan ruumiista voisi saada jotain irti. Mennään perheen veneellä soutaen luolalle. Luola on edelleen pääosin veden alla. Devon muuttuu jättiravuksi ja lähtee uimaan luolaan, Varyn lähtee seuraamaan uiden köysi ympärillä. Tunneli vie aika pitkälle veden alla ja Varyn joutuu perääntymään. Devon jatkaa matkaa varovasti ja löytää lopulta veden pinnan ylöspäin kääntyneen tunnelin päässä. Löytyy erikoinen ympyrän muotoinen luola, jonka keskeltä tunneli nousee ylös. Luolassa näkyy erikoisia kaiverruksia maassa,yhdessä kohtaa on iso kivipaasi ja neljä syvennystä. Devon palaa veneelle kertomaan tilanteesta. Palataan huomenna vesihengitystaikuuden avulla koko porukalla.

Loppupäivä menee uintiharjoituksissa, luontorituaaleissa (8h Plant Growth) ja varusteiden huollossa.

</br>

D27 (17.5.539 SSS)

Sää hieman kirkkaampi kuin eilen, mutta tuulee. 

Lainataan vene taas ja lähdetään luolalle. Sidotaan köysi kaikkien ympäri, Devon laittaa hengitystaian päälle ja lähdetään uimaan luolastoon. Eteneminen on hyvin hidasta, kun pitää vetää Tavi ja Silkki perille. Noustaan luolaan tutkimaan paikkoja. Kivilattiassa on kuvio, joka vaikuttaa olevan kompassi. Kivipaadessa on merenneidon kuva ja tekstiä *"Auringon paetessa matkas' alkaa, soittos raikaa, siin' on taikaa. Aamunkoita kohti sa kuljet, vaan jos luulet, vaan jos luulet, et' matkas sinun suora on, silloin ompi se mahdoton. Seilorin oppaan kautta se käypi, Ja kun Seireenin Säkeeseen soittos loppuu, onkin jo huomen."* ja sen alla lukee *"Merileijona"*. Devon havaitsee kivipaaden itsessään olevan maaginen (abjuration + evocation) ja jossain kiven sisällä on magiaa.

---

Kael päättelee, että veden ei pitäisi nousta luolaan nousuveden aikana. Luolan syvennyksissä ei ole mitään poikkeavana oloista. Paaden takana on sivukuva miehestä jolla on kädessään piippu. Varyn ja Silkki päättelevät kivipaaden tekstin liittyvän laulamiseen ja maassa olevaan kompassiin. Silkki muistaa laulun, jossa seilori tapaa merinoidan, jossa on vaihtoehtoinen loppu - *Seireenin säe*, mutta sitä Silkki ei tiedä. Devon muistaa, että yöllä merimiehet käyttävät pohjantähteä navigoimiseen - *seilorin opas*. Silkki aloittaa soiton lännestä, jolloin seinistä alkaa vuotamaan vettä. Vesimassat alkoivat elämään ja agressiiviset vesipatsaat lähtevät lähestymään meitä. Tulee taistelu. 

Taistelu päättyy heti kun Silkki tauottaa soittamisen, jolloin vesielementaalit katoavat. Yritetään uudelleen. Seuraavalla yrittämällä Silkki postuu ympyrän ulkokehältä kesken matkan, jolloin elementaalit katoavat taas. Lyhyen levon jälkeen taas uusi yritys. Ei sekään toimi, vaikka nyt päästiin itään asti. Päätellään, että Seireenin säe pitää osata, jotta onnistutaan oikeasti ratkaisemaan arvoitus.

---

Palataan rantaan. Varyn käy metsästämässä ja Devon etsimässä yrttejä. Silkki laulaa illalla lauluja ja niiden seassa myös Seilori ja merinoita -laulun, jotta näkee tunnistaako perhe laulun. Isä ja vanhimmat lapset tunteva laulun, mutta eivät vaikuta tuntevan ylimääräistä Seireenin säettä.

</br>

D28 (18.5.539 SSS)

Varyn metsästää, Devon etsii yrttejä, Silkki ja tavi opettelevat uimaan.

Metsästä palatessaan Kael ja Varyn huomaavat, kun lokit lentävät kauhuissaan ympäriinsä samalla kun jokin violetin värinen lentävä olento härnää niitä. Lähemmällä tarkastelulla vaikuttaisi, että kyseessä on pieni, noin kissan kokonen, lohikäärme. Varyn muistaa, että violetteja lohikäärmeitä ei ole olemassa, joten kyseessä ei ole aito lohikäärme. Varyn ampuu sen yhdellä nuolella alas ja se kuolee samantien. Ottavat raadon mukaan tuvalle.

Devon tunnistaa olennon metsän Keijulohikäärmeeksi (Pseudodragon), metsän pyhäksi eläimeksi. Varyn yrittää sepustaa tarinan siitä että olio löytyi kuolleena, mutta ei mene läpi. Devon rakentaa ritualistisen kokon keijulohikäärmeen polttohautaamiselle ja suorittaa hautarituaalin olennolle.

Yöllä Devon näkee unta, unessa on yö ja lentävä violetti otus lentää yön halki kauas horisonttiin. Sen jälkeen näkee punaisen pienen rasian jossain, missä on kova eläinten ääni. Rasia aukeaa juuri ennen kuin Devon heräteään vahtivuoroon.

</br>

D29 (19.5.539 SSS)

Varyn metsästää, Devon etsii yrttejä, Silkki ja tavi opettelevat uimaan. Metsällä Varyn kompastuu pahasti ja jalkaan tulee murtuma.

Devon pitää asiaa huonona karmana eilisestä, tutkii jalan hieman kovakouraisesti ja pahentaa jalan murtumaa. Elia yrittää hieman autta tilaenntta tekemällä tuen. 

</br>

D30 (20.5.539 SSS)

Aamulla sää on erinomainen, kalamiehiä ei ole näkynyt vaikka täysikuu on paistanut jo toista yötä. 

Palataan hevosille ja jatketaan matkaa kohti majakkaa. Silkki ja Kael keskustelevat Silkin odottamasta lähetyksestä matkalla. Kael kertoo yksityisesti Silkille, että ei aio kuolla rannikolla vaan aikoo paeta kaupungissa käymisen jälkeen.

Illalla päästään rannikolle ja sää on niin selkeä, että majakan valo näkyy etäällä. Majakka näkyy olevan niemen kärjessä, mutta majakan alla oleva niemi on jostain syystä sumun peitossa kelistä huolimatta. Matkan majakalle pitäisi taittua huomisen aikana.

Illalla mietitään Varynin kuljettamista Devonin selässä taisteluiden aikana

Yöllä Devon näkee jälleen samaa unta, jossa punainen pieni rasia on jossain, missä on ärsyttävän kovaa jatkuvaa kakofonista eläinten ääntä.

</br>

D31 (21.5.539 SSS)

Rankkasade. Jatketaan matkaa majakalle. Aiemmin huonokuntoinen tie paranee, mutta vastaan tulee epäilyttävä kylmäävä sumuseinä. Parin minuutin etenemisen jälkeen ennen sumun alkamista hevoset laittavat vastaan ja haluavat jäädä laiduntamaan sumun ulkopuolelle. Devon ottaa Varynin reppuselkään. Kael johtaa joukkoa urheasti valon kanssa kohti majakkaa. Devonilla ja Kaelilla pelko meinaa painaa päälle (-1 osumaan, disadv. kaikki abilitycheckit). Sillki yrittää piristää tunnelmaa laululla, mutta pian sen jälkeen jostain kuuluu kova epäluonnollisen hyytävä kirkaisu. Muistuttaa vähän Varynin maskin ääntä. Hiivitään eteenpäin. 

Tovin päästä kuuluu uusi kiljaisu hieman lähempänä. Silkki ja Varyn huomaavat jotain nopeaita liikketä sumussa, jotain valkoisia haamuja. Kuullaan kun joku sanoo haltijakielellä, että "Täällä päin he ovat". Pian kolme haltiamaista naispuolista aavetta (Banshee) nousee maasta. Harkitsevat meidän tappamistamme, mutta juttelevat tovin kanssamme. Kertovat, että ärsyttävä kääpiö asustelee majakassa. Voisivat harkita meidän eloon jättämistä, jos tuomme ärsyttävän kääpiön pään aaveille.

---

Varyn sopii aaveiden kanssa, että käydään hakemassa kääpö heille. Matkalla majakalle maassa on vanhan taistelukentän jäämiä. Sumun keskeltä löytyy muuri ja jykevät tammiovet. Koputuksiin ei vastata, joten Silkki avaa oven taikuudella. Muurien sisäpuolella sumun kalseus ja pelkoefektit loppuvat. Sisäpihalla on neljä tyhjää hevostallia, päärakennus, pari pienempää rakennusta ja itse majakka. Huhuillaan Genron-kääpiötä, mutta vastausta ei kuulu. Päärakennuksen pölykerrostuminen mukaan siellä on käyty, mutta toimi aktiivisena asutuksena. Keittiö kuitenkin ollut käytössä ihan viimeaikoina. 

Pihalla kanala, joka muistuttaa Devonia punaisen rasian unesta. Detect Magic ei paljasta maagista rasiaa, mutta muurit ovat maagiset. Devon ja Varyn käyvät keräämässä kananmunia matkalle (2x6 kpl), sillä aikaa toiset tutkivat kallionreunamakäymälän. 

Majakka on yläosastaan valkoista kalkkikiveä ja punaisesta metallista, soihtu on maaginen. Kael ja Varyn muistavat, että suurissa majakoissa ikuinen liekki on yleinen käytäntö. Avataan ovi ja Kael yrittää heittää mithriltikarin ylös merkiksi saapumisestamme, mutta heittääkin sen vahingossa ulos majakasta (saa sen kuitenkin onneksi weapon bondin avulla takaisin). Kiivetään rappuset ylös ja löydetään kääpiö majakasta nukkumasta. Kääpiöllä on yksipuolinen jalkavaimosopimus aaveiden kanssa. Huonessa on maagisia aseita ja muita juttuja. Kääpiön sormus on maaginen ja siinä on pääkallon kuva (kuolonvartijasormus - Death Ward -taika sormuksessa). Sovitaan että juodaan jotain porukalla isossa hallissa.

Pihalla tarkistetaan romuhuone läpi ja löytyy valeseinä jonka takana on kirjahylly. Kirjahyllystä löytyy etsimämme "Haamuolennoista reumatismiin" plus muutama muukin kiiinnostava kirja mm. "Meren soinnut" & "Haszchmerin menneisyys". Lisäksi Devon tuntee epämääräisen kutsumuksen kirjasta, jonka nimi on "Kapteeni Merijatanin muistelot" ja ottaa sen mukaan. Laulukirjasta löytyy seilorin laulu, mutta ei seireenin säettä.

Isossa hallissa juodaan Agurothin kaupunigsta Gizerain saarelta tullutta olutta. Huomataan, että Genron on vuorikääpiö ja tällä on päällä onavihreä viitta. Näyttää ylväämmältä näin. Illan myötä kertoo elämästään juoman ohella, mutta on vaivautunut taisteluidensa kertoimisesta. Tarpeeksi humalassa kertoo omasta seikkailijaporukastaan, jotka ovat nyt kuolleet. Olivat hakemassa aarretta merellä, kun huonosti kävi. Genron sai osan aarteesta ja kuvitteli tappaneensa merihirviön, mutta ei ole enää varma. Kun näytetään merikarttaa niin toteaa että tuolla hirviö oli. Jos Gratzal herää kuolleista niin kaupunki ei tule sitä enää kestämään. Keroo että kyseessä on kraken, joka alistaa laivat ja merenrantakaupungit voimansa alla. Suositelee käymään Lokinpesässä, jos haluamme lisää tietoja (salakuljettajien sala-satama). Kertoo että on myös hukannut Kisulinsa (purppura keijulohikäärme). Devon heittää Varyniä marjalla kun Genran lähtee. Silkki yrittää seurata Genronia majakkaan, mutta jää heti kiinni.

---

</br>

D32 (22.5.539 SSS)

Vähän kohmelo-olo kaikilla jotka joivat illala. Harmaa, tuulinen ilma. Pidetään lukupiiriä kelin vuoksi.

- Varynin kirja kertoo todella kattavasti Hazchmerin historiasta ja lukemiseen menee vähintään 5pv, jonka jälkeen kaikkiin Hazchmerin hisoriaheitot advantagella.
- Devonin kirja osittain tieto- ja seikkailukirja, vähän lapinlisää tarinoissa. Kirjassa kerrotaan Lokinpesästä, paikallisten merirosvojen salakaupungista, väittää käyneensä siellä. Lokinpesä sijaitsisi kapteenin tarinan mukaan Goljan saarella, mutta jos viranomaiset löytävät paikan niin kaupunki on hylätty ja siirretty eri puolelle samaa saarta.
- Kael lukee Haamuolentoja ja toteaa että kirja on yleinen tietosanakirja ja osa kirjasarjaa. Opus ei ole maaginen, mutta kertoo magiasta, joten se on kielletty Velhoruhtinaskunnissa
- Silkki lukee laulukirjaa, mutta ei löydä mitään uutta
- Tavin lukema "Rakkaimmalleni" on täynnä jonkun tuntemattoman kirjailijan äklösiirappisia runoja

Iltapäivästä Genron tulee alas tornista kärttyisenä syömään ja kertoo että ei saada ottaa venettä käyttöön eikä myöskään halua viedä meitä Lokinpesälle. Käpsä palaa nopeasti syönnin jälkeen takaisin torniinsa. Suunnitellaan porukalla häiritsevämme käpsän elämää syömällä tämän eväät.

Yöllä Devon näkee taas unta punaisest rasiasta.

</br>

D33 (23.5.539 SSS)

Keli on vähän parmepi tänään. Osa lukee kirjoja, Devon etsii punaista rasiaa taikuuden avulla. Devon ei löydä Locate Objectilla puniasta korurasiaa. Kyselee kanoilta rasiasta, muun kotkotuksen seasta kuuluu yksi ääni joka kertoo että tällä oli punainen muna, jonka oli heittänyt maahan. Tunnustelemalla orsien alta löytyy strutsin munan kokoinen puna-purppura muna. Epäillään että kyseessä voisi olla Kisun muna ja Silkki pian sen tunnistaakin keijulohikäärmeen munaksi.

Varyn tietää, että keijulohikäärmeet ovat nuorena väriltään punaisia ja väri muuttuu iän myötä. Kyseinen muna on lähellä kuoritumista, mutta vaatii hoitoa että kuoriutuminen tapahtuu. (Vaatimuksena: Animal Handling skill + 5 palkkia hoitoa, väärin kuoriuttaminen saattaa tappaa poikasen). Devon tietää unen olleen merkityksellinen. Silkki vinkkaa Genronille Devonin löytäneen jotain kiinnostavaa. Tavi löytää kirjasta tiedon, että Keijulohikäärmeet ovat persoja makealle.

Genron tulee hakemaan ruokaa ja kyselee Devonilta mitä jännää oli löytänyt. Jutellaan lyhyesti keijulohikäärmeistä ja selviää, että Genronilla ei tietoa keijulohikäärmeiden munavaiheesta. Olivat tavanneet Kisun kanssa joksus 50 v sitten ja ystävystyneet sillon.

Yöllä Devon näkee painajaista Grazsalin kutsusta. Unessa Devon herää sängystään ja kävelee suoraan mereen, mutta herää painajiasen jälkeen omasta nukkumapaikastaan. (Toisin olisi voinut käydä, jos wisdom save olisi epäonnistunut...)

</br>

D34 (24.5.539 SSS)

Sää on erittäin huono. Devon on alakuloinen. Varyn potee huonoa omatuntoa Kisun tappamisesta. Muut jatkavat lukupiiriä, Silkki käy juttelemassa Genronille tämän vanhasta seikkailijaporukasta. Seikkailuporukassa oli 5 jäsentä + Kisu. Saivat vihjeen krakeinsta ja aarteesta viime vuonna, mutta huonostihan siinä kävi kun Kraken pisti seikkailijoita turpaan. Genron sai osan aarteesta talteen. Jos Grazsal herää henkiin niin meillä ei ole mitään mahdollisuuksia, mutta jos pysyy kuolleena niin meillä on mahdollisuus. Kertoo myös, että Grazsal kutsuu tietynlaisia hulluja tai erikoisia mieliä luokseen, mutta ei pysty kommunikoimaan järkevästi näiden kanssa. On huomannut, että Devoniin yritetään vaikuttaa ja ei voi hyvin. Keskustelun jälkeen Silkki käy etsimässä varastosta isoa peiliä.

Devon näkee edelleen painajaisia, mutta ei antaudu niille.

</br>

D35 (25.5.539 SSS)

Keli edelleen surkea. Kael löytää loitsun, jota Vrash oli kirjasta etsinyt, mutta ei osaa sitä itse ymmärtää koska kyseessä niin korkean piirin loitsu. Genron tulee ajamaan meidät pois huomenna. 

</br>

D36 (26.5.539 SSS)

Devon kerää 5 munaa kanalasta mukaan, maalaa niistä yhden muistuttamaan keijulohikäärmeen munaa varulta, sillä ei ole vakuuttunut muiden suunnitelmasta antaa oikea muna Genronille. 

Iltapäivällä kun Genron tulee häätämään meidät majakalta yritetään neuvotella turvallinen poispääsy jotain reittiä, mutta se ei onnistu. Muut paljastavat keijulohikäärmeen munan olemassaolon ja Devon luovuttaa kopion Genronille jäähyväislahjana. Kaikki muut paitsi Kael näkevät selvästi että luovutettu muna oli kopio. Genron liikuttuu siitä ja lupaa auttaa meidät huomenna aamulla pois majakkaa ympäröivästä sumusta. Varyn kyseenalaistaa Devonin teon, mutta Devon kertoo uskovansa että oli saanut munan kuoriuttamisen tehtäväkseen Kisulta ja haluaa sen suorittaa. Sen jälkeen syntyneellä keijulohikäärmeellä on vapaus valita itse haluaako seurata meitä, palata Genronin luo tai tehdä mitä haluaa.

</br>

D37 (27.5.539 SSS)

Keli edelleen surkea. Genron johdattaa meidät sumun läpi kohti kummistusten sijaintia. Nähdessään Genronin elossa kummitukset suuttuvat meille valehtelusta ja tulee taistelu:

Init: 13, 12, 16

Tapetaan kaksi haamuista, mutta säästetään viimeinen Genonin toiveesta. Taistelun jälkeen Genron suuttuu meille vaimojensa tappamisesta ja lähtee yksin takaisin majakalleen. Pidetään lyhyt tauko.

Mennään ratsailla eteenpäin. Jossain kohtaa Tavi ja Silkki huomaavat suuren tunnuksettoman mustapurjeisen aavemaisen laivan lipumassa merellä. Kael epäilee, että kyseessä voisi olla merirosvojen tai kaappareiden laiva. Devon ei huomannut mitään kun putosi ratsailta.

Leiriydytään metsään yöksi.

Yöllä Devonin painajaiset pahenevat. Devon lähtee kävelemään yöllä ulos luolasta johon muut havahtuvat. Varyn ampuu Devonia Grasping Arrow -nuolella ja saa tämän pysäytettyä ennen kuin Devon pääsee kallion reunamalle asti. Lyhyen selityksen jälkeen mennään takaisin nukkumaan.

</br>

D38 (28.5.539 SSS)

Keli aina vaan surkeampi. Devon herää väsyneenä. Päästään kalastajaperheen talon luo, mutta paikka vaikutta autiolta ja kukaan ei vastaa koputuksiinkaan. Huomataan pian, että rantakallioilla on vaimon ruumis. Otetaan yksi lammas ateriaksi ja majoittaudutaan.

Devonin painajaiset jatkuvat ja yöunet ovat jälleen huonot. Aiempi exhaustion ei lähde pois, mutta ei tule lisääkään.

</br>

D39 (29.5.539 SSS) - D40 (30.5.539 SSS)

Matka Keskitavernaan. Mietitään sään syklisyyttä, rituaalin keskeyttäminen maan alla paransi säitä väliaikaisesti, mutta nyt taas keskimäärin huonompi sää. Matkalla Devon saa levättyä vähän paremmin ja exhaustion menee pois.

</br>

D41 (31.5.539 SSS)

Päästään illaksi Keskitavernalle. Juodaan ja syödään parempaa ruokaa. Isäntä lupaa pestä vaatteemme. Kysellään kaupungin kuulumisia, mutta hiljaista on kuulemma ollut. Silkki kyselee Seireenin säkeestä Greshamilta ja tämä sattuu tietämään sen ja opettaa sen Silkille. Säkeessä seireeni lirkuttelee seilorille, mutta lopussa seilorille käy huonosti. Silkki kysäisee myös Lokinpesästä isännältä, mutta tälä ei ole sen sijainnista mitään tietoa.

</br>

D42 (1.6.539 SSS)

Sää on surkea. Matkataan kohti Sokholia. Ennen lähtöä isäntä kertoo, että Vanha Merikarhu on Genronin vakiopaikka ja meitä ei ehkä jatkossa kaivata siellä. Mianitsee myös, että siellä on yksi vakioasiakas, nimeltään Jonathan joka on mahdollisesti parantaja. 

Päästään yöksi Sokholiin, kun vartijat raottavat portteja meidän sisään päästämiseksi. Satamavartioston kersantti tulee ilmoittamaan, että Kaelin paikallaoloa Safiirilinnalla vaaditaan völittömästi. Devon ja Varyn ähtevät varmaanaa majatalosta huonetta samaan aikaan kun muut menevät linnalle palauttamaan hevosia. Linnalla muut odottavat Fingramin vastaanottoa, odottamisen aikana Tavi huomaa että linnassa on huomatavasti normaalia enemmän sotialita liikkeellä tähän aikaan illasta. Tavi lähtee ulos odottamaan, mutta myös Silkki pyydetään poistumaan koko linnasta, koska vain Kael halutaan tavata. 

Heti kun Kael astuu huoneeseen ovi lukitaan hänen takaansa ja huomaa, että huoneessa on vartijat jokaisessa kulmassa. Fingram kyselee Dnagebin tappamisesta, mutta se on vielä kesken. Kael joutuu luovuttamaan kaikki aseensa Fingramille ja Kael tuomitaan maanpetturuudesta kuolemaan. Kael raahataan alas linnan alimpiin kerroksiin tyrmiin mustaan selliin.

</br>

D43 (2.6.539 SSS)

Huomataan aamiasella, että Kael ei ole palannut. Torilta kuuluu kuuluttajan ääni, että Kael on palannut kaupunkiin ja teloitettu tänään aamulla. Mennään porukalla Safiirilinnalle ihmettelemään tilannetta. 

Sellissä Kael on nukkunut huonosti, kuulee jossain kohtaa kun kaksi henkilöä kävelee selliin, Fingram ja vartija. Fingram esittää Kaelille valinnan kuolla tai ei. Fingram paljastaa olevansa Kahleenmurtajien jäsen ja pitää Velhoruhtinaiden lakeja vääristyneinä. Kael liittyy Fingramin pyynnöstä Kahleenmurtajien joukkoon. Fingram rekryää myös muun porukan epäsuorasti mukaan Kahleenmurtajien toimintaan. Kaelille annetaan uudet vaattet, mutta myös varusteensa ja kirjeen. Fingram ohjeistetaa Kaelin menemmään kotisaarelleen Nimeniin, jossa Kael saa lisätietoja Fingramin siskolta. Fingram käskee ottamaaan mukaan myös tyrmistä sen pojan jonka Kael raahasi Safiirilinnalle. Kael johdatetaan linnan tyrmän salaluukulle, joka vie keskikaupungille. 

Kael saa meidät kiinni ennen kuin päästään Safiirilinnalle ja johdattaa meidät Vrashin kartanolle briiffausta varten. Kael kertoo, että Fingram päästi vapaaksi ja pitää päästä salassa Nimenin saarelle. Käydään kaupoilla ennen lähtemistä.

Silkki käy Safiirilinnalla Fingramin juttusilla, Fingram ei paljasta osallisuuttaa Kahleenmurtajiin, mutta kertoo että laivapoika hyppää satamasta mukaan kun lähdemme saarelle. Sen jälkeen Silkki käy Babaon juttusilla hankkimassa laivareissua Nimenin suuntaan ja saa tämän suostuteltua lähtemään saaren suuntaan huomenna aamunkoitteessa. Tavarat siirretään ja Kael salakuljetetaan näkymättömänä laivaan. Nukutaan laivalla.

---

Yöllä Varyn näkee unta sumuhahmoista, jotka taistelevat meitä vastaan. Yksi hyökkääjä erityisen raivokas, suurikokoinen ja vaaleakasvoinen. Kuolee unessa hyökkäyksen seurauksena ja herää siihen. 

</br>

D44 (3.6.539 SSS)

Merimatka alkaa. Säästä riippuen matka kestänee puolisentoista päivää. Käytetään aika laivalla hyödyksi harjoituksiin ja lohikäärmeshakin pelaamiseen.

Yöllä Varynin vahtivuorolla kannelta kuuluu juoksuaseklia ja kovempaa puheääntä. Herättää Devonin. Kansimiehet ihmettelevät, että "Kuka se voi olla? Herättäkää kapteeni!". Kapteeni herätetään. Devon lähtee ihmettelemään tilannetta. Jotkut puhuvat veneen pysäyttämisestä ja jotkut jonkun pelastamisesta, merimiehet kinastelevat siitä mitä tehdään. Devonkin huomaa merellä jonkinlaisen valon. Jonkinlainen merkkituli ja yksi tai enemmän henkilöitä heiluttamassa käsiään. Muutkin heräävät. Babao on varovainen ja suosittelee ohittamaan. Ohi ajettassa kuuluu avunhuutoja.

</br>

D45 (4.6.539 SSS)

Aamulla herätään "Maata näkyvissä!" huutoihin. Valle on kadonnut yön aikana. Loppuyöstä kuulemma nukkui huonosti, mutta muuttui katatoniseksi ja käveli kannelle ennen katoamistaan.

Nimenin kalastajakylä on melkein kaupunkimainen ja kaupungin yläpuolella näkyy Nimenin kivitorni, jonka bannereissa musta-sininen ruutu ja merihevosen kuva. Varyn osaa sanoa, että kyseessä Haschemrin suurin kalastajakylä, jossa myös harrasrtetaan jonkin verran kaupankäyntiä. Suurin nähtävyys on Ukkoskallio, jonka yläpuolella on Qunatitchin suvun ylläpitämä Tornilinnake. Kaupunkia kutustaan myös Esisatamaksi, koska sen läheisyys Sokholin kaupunkiin tekee siitä hyvän varasataman. Hallinnollisesti Sokholin alaisuudessa.

Varyn kysyy paikalliselta paikallisista paikoista: Kievari on nimeltään Kurasaapas. Kala on kallista ja vähissä kevätmyrskyjen takia. Tori (pari kojua) on sataman vieressä. Mennään etsimään majoitus Kuraisesta saappaasta, jonka oven päällä on nimensä mukaisesti kurainen saapas. Sisältä kievari on kuitenkin kotoisa. Kievarin emäntä kertoo kylän olevan turvallinen, mutta jotkut kertovat nähneensä Patakuningattaren, joka on huono juttu. Patakuningatar on tällä rannikolla surullisenkuuluisa merirosvolaiva, jota kipparoi kapteeni Gustav Kaunistus ja Sielunnittäjät. Joku kuulemma nähnyt sen Golijan saaren lähettyvillä. Kuulemma todella iso laiva. Meritomos "Mert" Quantich hallitsijana tällä hetkellä ja Fingramin sisko Dyneera asuu hänen kanssaan tornissa. Syödään kasviskeitot ennen kuin lähdetään tornille.

Matkalla tornille nähdään taikuri, joka oikeasti taikoo ja ihmiset eivät ole siitä moksiskaan. Täällä ilmeisesti taikuus enemmän sallittua, joka on erikoista huomioonottaen että saaren pitäisi olla Sokholin vasalli. Taikuri ilmeisesti käyttää Prestidigitation taikaa temppuihinsa eikä ole aatelinen. Tavi taikoo avoimesti kanin taikurin hatusta, johon taikuri taputtaa.

Torinlla esittäydymme vartijalle ja kerromme, että olemme tulossa tapaamaan Merttiä

---

Ennen kuin mennään sisään Kael antaa Silkille ohjeistuksen, että hankkisi Kaelin töihin linnalle jotta voisi jutella Dyneran kanssa rauhassa. Kael esittää Vallea. Alakerran salissa on meripihkakoristelu valtaistuin "Meripihkavaltaistuin", jolla istuu vanha mies ja vierellä seisoo kolmekymppinen nainen. Silkki kertoo saapumsemme syyksi avun tarpeen Lokinpesän paikantamisen kuolleen merijumalan taltuttamiseksi. Mert vastaa etteivät tiedä Lokinpesän tarkempaa sijaintia, mutta toivottaa meidät tervetulleeksi. Dyneera vastaa kiihkeästi, että lupaavat auttaa Lokinpesän tuohoamisessa välittömästi, jos sen sijainti selviää. Meille annetaan majapaikat ("sellit") tornista. Todetaan, että paikka on torniksi iso, mutta linnana se on pieni. Tornin kokoon nähden siellä kulkee yllättävän paljon ei-soturityppistä ei-palvelusväkeä. Silkki antaa kirjeen Dyneeralle ja tämä hymähtää positiiviseen sävyyn vaikka onkin muuten varsin vakavailmeinen henkilö. Pyytää Silkkiä tuomaan koko porukka suureen saliin kylvyn jälkeen.

Kun saavumme takaisin valtaistuinsaliin Dyneera istuu valtaistuimella vartiostonkapteenin kanssa ja Merttiä ei näy. Dyneera kutsuu Kaelin tämän omalla nimellä astumaan esiin ja kysyy tämän lojaliteeteista. Kapteeni hakee sivuhuoneesta kahlitun vaihdokkaan (Tiefling) Lazariel istuimen eteen. Kertoo, että hän on harjoittanut laittomasti taikuutta ja tuomitsee Lazareilin kuolemaan. Käskee Kaelia teloittamaan tämän ja Kael tekee työtä käskettyä. Juuri ennen teloitusta pysäyttää Kaelin ja käskee pettyneen oloisena kaikkia poistumaan.

Muut lähtevät kaupungille juttelemaan Babaolle, mutta Devon ja Varyn jäävä linnalle juomaan olutta. Kun palvelijat eivät ohjaa isäntäväen pöytiin vaan ohjeistavat hakemaan ruoan palvelusväen keittiöstä Varyn loukkaantuu ja lähtee kaupungille muiden kanssa. Devonille ei väliä mistä saa ruoan ja oluen ja menee nauttimaan niistä tornin huipulle. Satamassa Babao ei ota vastaan vieraita tänään. Silkki lähtee linnalle syömään, mutta muut menevät Kurasaappaaseen syömään taas kasviskeittoa. Tornilla Silkki pääsee suureen saliin syömään, mutta muut ovat syöneet ja Silkille on jäetty vain ruoan rippeitä. Sikki ottaa tämän merkkinä siitä, että meitä ei kaivata täällä. Silkki lähtee takaisin satamaan Babaon laivalle illaksi näkymättömänä.

Satamassa Silkki näkee kuinka Babao saa jonkun pussukan ja päättää yllättää Babaon ilmestymällä tämän viereen. Babao ei ole innokas puhumaan tänään, mutta kertoo että ovat paikalla myös huomenna. Silkki menee majoittumaan Kurasaappaalle muiden kanssa, Devon majoittuu linnalla mistään mitään tietämättä.

Devon jututtaa maalaisittain ei-palvelusväkeä, mutta ei saa paljoa vastauksia. Devon kuitnekin huomaa, että yksi henkilöistä sattoi olla Rakesh (yksi kapinakapteeneista). Devon juttelee Rakeshin kanssa niitä näitä ja paljastuu, että about kaikki linnassa ovat Kaheleenmurtajia. Paljastaa myös sen, että Fingram on Kahleenmurtaja kuten myös joku meistä. Devon on hetken tästä ihmeissään, mutta tottuu nopeasti ajatukseen ja toteaa että velhot ovat tylsää porukkaa ja pitää Kahleenmurtajista enemmän.

</br>

D46 (5.6.539 SSS)

Keli huonontunut entisestään ja yöllä on noussut suuri myrsky. Muut tulevat linnalle. Silkki ja Tavi vaihtavat märät vaattensa pois. 

Kael kutsutaan Dyneeran huoneeseen selittämään eilinen käytöksensä. Kertoo että Kael sekä onnistui, että epäonnistui eilisessä kokeessaan. Dyneera kertoo että ovat Kahleenmurtajien suurin toimija täällä ja että etsivät Lokinpesää myös täällä. Fingram kuulemma kertoi kirjeessä, että Lokinpesästä löytyy tieto jota Kael etsii. Dyneera on myös kuullut, että olemme tulleet tänne pahamaineisen salakuljettaja Babao Entonin kyydissä. 

Sillä välin Devon hölöttää Kahleenmurtajien tilanteesta muille juuri ennen kuin Kael kävelee paikalle. Pidetään kriisipalaveri ja Kael kertoo tilanteestaan avoimesti ja julistautuu velhoja vastaan. Devon tunnustaa samassa yhteydessä, että oli vahingossa kansannousun aiheuttaneen taivaalla olleen viestin takana Sokholissa muutama viikko takaperin kun yritti pelastaa Varynin tyrmästä. Varyn myös paljastaa, että on myös osittain sen takana, että Vrash ei ole enää Kaelin isäntä (kun paljasti Dnagebille Vrashin sijainnin Pikkumetsässä). Palvelija tulee koputtamaan oveen ja pyytävät meitä liittymään aamiaiselle muiden kanssa tornin kolmanteen kerrokseen.

Aamiaispöydässä huomataan Rakesh ja Lazariel. Kaikki siirtyvät juttelemaan muiden kanssa. Kael pahoitelee käytöstään Lazarielille. Aamiaispöydissä kuuluu keskustelua Patakuningattaren näkemisestä merillä. Silkki yrittää löytää lisätietoja Corvin Dragariksesta: Nimenin saarelle on päätynyt miehistöä Kultaiselta Puhurilta (osa kuolleita, mutta osa selvinnyt). Kaikki aamiaspöydässä kertovat olevansa Dyneeran vieraita ja ovat hylkiöitä Velhoruhtinaskunnassa taikavoimiensa, poliittisen vakaumuksensa tai muun vastaavan asian vuoksi. Ovat kaikki säätyläisiä tai rahvaita. Tavi juttelee taikurin, Ephenin, kanssa taikuuden harjoitusvapaudesta Nimenin saarella ja Kaelin loikkaamisesta. Varyn juttelee Darion nimisen hekilön kanssa kirjallisuudesta ja etsii itsellleen jalan parantajaa. Silkki pyytää Dyneeralta lisätietoja Golian saaresta ja tälle luvataan kartta toimitettuna huoneeseensa. Yksi Kultaisen Puhurin selviytyjä houraili ennen kuolemaansa kaupungissa, että haaksirikosta osa on saattanut pelastua, mutta epätodennäköistä se on. Patakuningatar lienee Lokinpesässä. Devon yrittää löytää jonkun auttamaan keijulohikäärmeen munan kuoriuttamisessa ja toteaa Darion voisi auttaa asiassa. Darion lupaa auttaa sen kanssa ja kutsuu Devonin huoneeseensa aloittaakseen kuoriuttamisprosessin. Varyn huomaa paikalla olevalla vanhemmalla pappishenkilöllä kaulakorun, jossa silmän kuva (Boccobin symboli), ja käy juttelemassa tämän kanssa jalan tilastaan. Pappi "Harmaahapsi" ihmettelee kuuhaltijan olemista täällä päin maailmaa ja kertoo myös käyneensä Keijusalossa aikaa sitten. Lupaa parantaa Varynin jalan jos juttelevat lisää Keijusalosta ja haltioiden elämästä.

Darion kertoo Devonille että munan kuoriutumisessa menee 5 päivää ja kannattaa olla paikalla, kun lohikäärme kuoriutuu.

Päivä menee tornissa myskyä piilossa. Päivän aikana Silkki saa Golian-saaren kartan, Varyn kertoo tarpeeksi tarinoita jalan parantamiseksi ja saa myös kasvillisuuskirjan *"Vihreät, Mustat, Keltaiset ja punaiset yrtit"* (lukuaika 5pv). Devon ja Varyn juttelevat lyhyesti, että seuraavat 5pv voisi olla hyvä pysyä about paikoillaan.

---

</br>

D47 (6.6.539 SSS)

> Level up 6

